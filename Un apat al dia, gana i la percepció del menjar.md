[[You can read the english version of this post here](http://blog.xavivives.com/post/137022495238/eating-once-a-day-hunger-and-food-perception)]

<img src="https://40.media.tumblr.com/c0c5d96b7c7f191e38e9d64c72cc03bc/tumblr_inline_o0qkgd93gD1qbpnb6_540.jpg" data-orig-width="900" data-orig-height="550" alt="image">

##Problemes Socials
Una de les coses més difícils quan es segueix una dieta completament diferent a la resta són els events socials. Quan vivia a Catalunya, durant la setmana, podia cuinar excactament el que volia. Els caps de setmana però, tenir control de la meva dieta va esdevenir un problema. 
Moltes vegades podia trampejar la situació evitant alguns plats o fent que la gent del meu voltant s'adaptés a mi, però no sempre era possible ser-hi fidel. 
A més m'encanta la pizza, pa, pasta gelat... I a vegades simplement estava cansat de ser el raret o no em semblava correcte refusar un menjar.

Personalment no tinc massa objeccions en consumir aliments rics en carbohidrats, gluten o altament processats si és de tant en tant. Són l'excepció no la norma. 
**El meu problema és sortir de cetosis**. Depenent del *què* i *quant* he menjat puc estar varis dies a tornar-hi. Durant aquest temps, em sento cansat i mentalment borrós, i els baixos nivells de glicogen m'impedeixen fer qualsevol activitat prolongada sense *pillar una pàjara*.

##Dejuni
Per sort **hi ha una manera més ràpida per entrar en cetosis. Dejú.**
Per exemple: el dilluns (després d'un cap de setmana abusant d'aliments amb alt índex glicèmic) no menjo res, llavors, en algun moment del dimarts o dimecres reprenc la ingesta, estant ja en cetosis.

Això va funcionar fantàsticament, i em va permetre ser més flexible amb el menjar en general, a la vegada que reduir el temps exposat en un estat de no cetosis.

Ràpidament, superar el període de dejú sense "patir" va esdevenir una tasca fàcil. **La gana es va convertir en algo circumstancial,  totalment ignorable**.  A més el temps que necessitava per tornar en cetosis es va reduir en cada iteració.

##Gana
Quan estic en una dieta rica en carbohidrats, sempre tinc gana. I un cop començo a menjar, sempre puc menjar més, especialment amb el sucre, en soc adicte. Però en cetosis, la sensació de gana és completament diferent. Mentre que el meu cos em continua dient que vol menjar, és més un *estaria bé...* que no pas un *Vull menjar ara mateix!* 
I no sembla anar a pitjor quan el dejú es prolonga.

La gent es sorprèn quan explico que no he menjat en un parell de dies. Des de la seva perspectiva, sembla una cosa extremadament difícil de fer. I ho és; però només en el context d'una dieta "normal".
**En cetosis, no menjar durant uns dies és tan difícil com esquivar un àpat.**

##Percepció
Un fet interessant és com **el desig per diferents tipus de menjar canvia**. Els aliments rics en carbohidrats no fan tanta bona pinta, i verdures que normalment no vénen de gust semblen una opció més preferible

La sensibilitat per les olors també canvia. Ho noto especialment després de un parell de dies de no menjar, o després de córrer llargues distàncies. En aquest moment **oloro menjar a tot arreu**. I fa mooolt bona olor. He trobat aquest fet súper intressant, especialment tenint en compte que el sentiment de gana resta baix i estable.

##Reduir quantitats.
Amb tot aixó vaig començar a qüestionar-me:
**Quant hem de menjar realment?**
El meu cos funciona perfectament. Em sento extremadament energètic i amb la ment clara.
Així doncs vaig començar a reduir la meva ingesta fins al punt en que em vaig adonar que un àpat al dia era més que suficient.

**En els útlims 6 mesos, la norma ha estat menjar un sol àpat al dia.**

No tinc dades quantitatives ja que ha estat un experiment molt orgànic. De totes maneres apostaria que **la meva ingesta en termes de pes, és com a mínim la meitat** del que era anteriorment.
Tot i així, aquesta no és la millor manera de expressar-ho ja que el *qué* i no el *quant* he menjat és el que realment importa. Menjo molta grassa, per tant, en termes calòrics, la diferència potser no és tan gran.

##Conseqüències
Algunes conseqüències indirectes han sorgit del fet de menjar únic àpat.

- **No tinc son després de dinar**. Pel fet de no haver de digerir res ni patir cap punta en els nivells d'insulina, el meu cos poseeix tots els recursos necessaris per continuar treballant. 
- **Estalvio bastant. Temps i sobretot diners**. Especialment ja que a on treballo actualment tendim a menjar a fora. Per contra perdo una bona oportunitat per socialitzar-me. 
- **El sopar ha esdevingut una part molt important del meu dia**. Em passo més temps preparant millors àpats, i em deixo més calers en millors ingredients. 
- **Puc fer trampes casi quan vulgui**. Estar en cetosis i a sobre mantenir una ingesta molt baixa em permet consumir carbohidrats en generoses quantitats sense pràcticament cap conseqüència. 
- **Passar de majoritàriament glicòlisis a majoritàriament cetosis és trivial**. Puc entrar completament en cetosis en un termini de poques hores sense fer casi res.

##Què ve ara?
Com he mencionat anteriorment, *quanta quantiat* és una forma enganyosa d'expressar l'experiment. **El _què_ és el que realment importa.**
Tot i que el model actual em serveix fantàsticament i em proporciona el millor dels dos móns la idea és continuar jugant amb les proporcions dels diferent micronutriens. 
Per exemple, en les últimes tres setmanes, mentre que he continuat menjant una vegada al dia, i mantenint les mateixes proporcions, he augmentat considerablement la ingesta de grassa (especialement en fruit secs, mantega i oli de coco), i també ho ha fet el meu pes. D'aixó dedueixo que **és perfectament possible menjar inclús menys** (en termes de quantitat total).

##Tornada a la societat
En les societat del primer món, el principal propòsit del menjar és de de proporcionar-nos plaer. **La salut només comença a jugar la seva part quan els problemes sorgeixen**.
Els nostres cossos han evolucionat en un món d'escassetat durant milions d'anys. Només en les últimes decades hem viscut en els regnes de l'abundància, i amb aixó ens hem convertit en capritxosos animals sobre-alimentats. Hem perdut els instints naturals, tot per aquesta petita cosa que sembla dirigir les nostres vides- **gratificació instantània**.



*Proofing by Assumpta Riba i [Xavier Vives](http://www.xaviervivesart.com/) (Mama i Papa)*  
*[Changelog](https://github.com/xavivives/blog/commits/master/Un%20apat%20al%20dia%2C%20gana%20i%20la%20percepci%C3%B3%20del%20menjar.md)*